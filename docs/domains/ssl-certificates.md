---
id: ssl-certificate
title: گواهینامه رایگان SSL
sidebar_label: گواهینامه رایگان SSL
description: 'چگونه برای دامنه‌هایی که بر روی سکوی ابری فندق داریم ssl دریافت کنیم؟'
keywords:
  - "سکوی ابری"
  - domin
  - دامنه
  - ssl
  - certificate
  - "سکوی ابری فندق"
image: /img/fandogh.png
---

![Fandogh SSL](/img/docs/ssl.svg "Fandogh SSL")

در فندق شما می‌توانید به رایگان برای سرویس‌های خود که روی دامنه یا دامنه‌های دلخواه شما در دسترس هستند، گواهینامه SSL تهیه کنید.<br/><br/>
برای این منظور می‌توانید از طریق fandogh-cli و به کمک دستورات بخش Domain این کار را انجام دهید.

## درخواست گواهینامه

روند درخواست گواهینامه سمت کاربر بسیار ساده است و تقریبا همه مراحل توسط فندق مدیریت می‌شود و شما باید فقط درخواست دهید.<br/><br/>
برای ثبت درخواست با استفاده از fandogh-cli ابتدا لاگین کرده، سپس برای یکی از دامنه‌هایی که از قبل ثبت کرده‌اید و تایید شده‌ است، دستور `request-certificate` را فراخوانی کنید:

```bash
fandogh domain request-certificate --name my-domain.com
```

**name--**<br/>
پارامتر name نمایانگر نام دامنه‌ای است که می‌خواهید برای آن درخواست گواهینامه کنید.
<br/>
بعد از اجرای این دستور، اگر با خطای خاصی مواجه نشوید، ما کار صدور گواهینامه SSL را برای شما شروع می‌کنیم و با توجه به تعداد درخواست‌های همزمان و محدودیت‌های Let's Encrypt  ممکن است تا چند دقیقه زمان لازم باشد که گواهینامه شما صادر شود.<br/><br/>

:::tip راهنمایی
اگر پس از چند دقیقه هنوز وضعیت گواهینامه خطا داشت، می‌تواند به معنی مشکل در تنظیمات `DNS` باشد. ضمنا همیشه می‌توانید در صورت بروز مشکل با پشتیبانی ما تماس بگیرید.
:::

:::tip لطفا قبل از درخواست گواهینامه حتما مطمئن شوید که
۱- دامنه را به حساب فندق خود اضافه کرده باشید<br/>
۲-دامنه تایید شده باشد<br/>
۳-تنظیمات رکوردهای DNS را انجام داده‌اید
:::

برای آنکه بتوانید وضعیت گواهینامه یک دامنه را مشاهده کنید، می‌توانید از دستور `details‍` استفاده کنید:

```bash
fandogh domain details --name my-domain.com
```

**name--**<br/>
پارامتر name نمایانگر نام دامنه‌ای است که می‌خواهید وضعیت آن را مشاهده کنید.

هر دامنه می‌تواند در یکی از این وضعیت‌ها باشد:
**READY**: گواهینامه به درستی صادر شده و برای سرویس‌های شما قابل استفاده است.<br/>
**PENDING**: در حال صدور گواهینامه هستیم.<br/>
**ERROR**: صدور گواهینامه با خطا مواجه شده است؛ در چنین مواقعی احتمالا مشکل از رکورد‌های DNS است که به درستی به سمت فندق تنظیم نشده‌اند و برای مشاهده وضعیت کلی دامنه‌ها و گواهینامه‌ها می‌توانید با استفاده از دستور `fandogh domain list` لیست دامنه‌های خود را مشاهده کنید.

##  مدیریت گواهینامه ها

![ CLI Image](/img/docs/cli_image.svg "CLI Image")

کلیه دستورات مربوط به بخش `certificates` در ادامه توضیح داده شده‌اند.

:::tip fandogh-cli
شما همچنین می‌توانید با وارد کردن دستور`fandogh domain --help` در fandogh-cli لیست دستورات موجود را مشاهده کنید.
:::

###  request-certificate

با استفاده از دستور `fandogh domain request-certificate --name DOMAIN_NAME`  می‌توانید برای هر کدام از دامنه‌های خود درخواست صدور گواهینامه SSL ثبت کنید.

:::note توجه
توجه داشته باشید این روند چند دقیقه به طول می‌انجامد؛ لذا اگر در ابتدا تغییری مشاهده نکردید دلیل بر انجام نشدن نیست و باید کمی صبر کنید.
:::

**name--**<br/>
پارامتر name نمایانگر نام دامنه‌ای است که می‌خواهید بر آن گواهینامه SSL صادر شود.

###  revoke-certificate
با استفاده از دستور `fandogh domain revoke-certificate --name DOMAIN_NAME` می‌توانید تمامی گواهینامه‌های صادر شده برای یک دامنه را حذف کنید.

**name--**<br/>
پارامتر name نمایانگر نام دامنه‌ای است که می‌خواهید گواهینامه‌های آن حذف گردد.
